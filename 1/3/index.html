<!DOCTYPE html>
<html>
	<head>
		<meta charset="utf-8">
		<meta name="viewport" content="width=device-width, initial-scale=1">
		<title>PROSTE = (Z)ŁAMANE | Wydanie 1 POZa Linią</title>
		<link rel="stylesheet" href="/common.css">
		<link rel="canonical" href="https://pozalinia.pl/1/3/">
		<meta property="og:title" content="PROSTE = (Z)ŁAMANE | POZa Linią">
		<meta name="description" content="Grupa tekstów PROSTE = (Z)ŁAMANE w ramach wydania 1 POZa Linią">
		<meta property="og:description" content="Grupa tekstów PROSTE = (Z)ŁAMANE w ramach wydania 1 POZa Linią">
		<meta property="og:type" content="article">
		<meta property="og:url" content="">
		<meta property="og:image" content="/assets/proste_dark.png">
<style>
@font-face {
  font-family: "Lora";
  src: url("/assets/Lora/Lora-VariableFont_wght.ttf") format("truetype");
}
.inactive {
	color: #ccc;
}
@media (prefers-color-scheme: dark) {
	body {
		background-color: #333;
		color: white;
	}
	.inactive {
		color: #999;
	}
}
body {
	box-sizing: border-box;
	margin: 0;
	padding: 0;
	max-width: 1700px;
	margin-inline: auto;
	padding: 10px;
	gap: 1rem;
	font-family: sans-serif;
	font-size: 18px;
	min-height: 100vh;
	min-height: 100svh;
	max-width: 70ch;
}
a:link,a:visited {
		color: #006edc;
}
@media (prefers-color-scheme: dark) {
	a:link,a:visited {
		color: #15ad93;
	}
}

p {
	line-height: 1.6;
	font-family: Lora, sans-serif;
}

h1 > * {
	margin: 0;
	padding: 0;
	text-wrap: balance;
}

#goprev, #gonext {
	transition: transform 300ms ease-in;
}

#goprev:hover, #gonext:hover {
	transform: scale(1.2);
}

details span::after {
	content: " (rozwiń)";
	opacity: 0.7;
}

details[open] span::after {
	content: " (zwiń)";
	opacity: 0.7;
}

@media (min-width: 60ch) {
	#group_img {
		display: grid;
	}
	#group_img > * {
		grid-column: 1;
		grid-row: 1;
		color: #222;
	}
	#group_img section {
		padding-right: 1ch;
	}
	#group_img section {
		max-width: 50%;
		justify-self: end;
	}
}
</style>
	</head>
	<body style="display: flex; flex-direction: column; justify-content: space-between">
		<div>
			<header style="display: flex; justify-content: center">
				<a href="/">
					<picture>
						<source srcset="/assets/logo_dark.png" media="(prefers-color-scheme: dark)">
						<img src="/assets/logo_light.png" style="height: max(8rem, 25vh)" alt="Logo czasopisma POZa Linią">
					</picture>
				</a>
			</header>
			<div id="group_img">
				<picture>
					<source srcset="/assets/proste_dark.png" media="(prefers-color-scheme: dark)">
					<img style="width: 100%" src="/assets/proste_light.png">
				</picture>
				<section style="text-align: right"><p>„Pamiętaj, że linia melodyczna powinna podkreślać i<br>
wzmacniać treść tekstu, tworząc jedność między<br>
słowami a muzyką”.</p>
<p>(z poradnika fabrykahitow.pl)</p>
</section>
			</div>
			<main style="position: relative">
				<h1 style="text-align: center; display: flex; gap: 1rem; justify-content: center; align-items: center">

						<a id="goprev" href="/1/2/sieci-zasilaj%C4%85ce/" style="text-decoration: none">◁</a>

					PROSTE = (Z)ŁAMANE


						<a id="gonext" href="/1/3/raport-cz%C4%85stkowy/" style="text-decoration: none">▷</a>
				</h1>
				<p>Linia – punkt wyjścia każdej refleksji malarskiej. W słynnej (chyba nadal nie przetłumaczonej na polski) „Lines: A Brief History” (2007) brytyjski kulturoznawca Tim Ingold zapraszał czytelników do fundamentalnej refleksji nad antropologią linii, która staje się okazją do zestawienia ze sobą modernistycznego myślenia w trybie narracyjnym (przyczyna-skutek, powiązanie ciągu zdarzeń z linearnością opowieści, które znajdziemy przecież już w „Poetyce” Arystotelesa) i postmodernistycznego myślenia płaszczyznowego, nielinearnego, nastawionego na celebrowanie różnicy. Od takich uproszczeń jednak Ingold ostatecznie ucieka – bo ani liniowość modernizmu, ani nielinearność, wychylona w stronę światotwórstwa, która następowałaby po nim, nie są tak oczywiste i klarowne, jak się na pierwszy rzut oka wydają. Niezmienne pozostaje jednak filozoficzne i estetyczne napięcie między linią prostą (ciągłą) i jej pozorem: przerywaną, kropkowaną, podzieloną, łamaną (u Ingolda to fragmented line of postmodernisty, swego rodzaju ikona naszej epoki, naszych sposobów myślenia i wnioskowania).</p>
<p>Aż tak daleko nie chciałbym jednak wybiegać. Dla poetyki sprawa jest znacznie prostsza: linia-linijka-wers (i jego przerzutniowe przełamanie), barokowa fałda i secesyjna linia jako jej ornamentacyjny odpowiednik, potem fantazje awangardzistów o wierszu z samych prostych, wierszu-linii telegraficznej, o maksymalnym skrócie. Obok podobne fantazje historyków literatury i krytyków o „liniach Miłosza i Przybosia” i wielkie pytanie, „dlaczego wiersze poetek nie układają się w linie?”; ale to też „Czytnik linii papilarnych” Ewy Lipskiej (aptekarska perspektywa, sprywatyzowany humanizm) i izolinie Marcina Mokrego, zakreślające natężenia egzystencjalnej niepewności i strachu o bliskich (socjologia troski, ready-made z katastrofy XX wieku). 
Czy literatura podąża po liniach, kryje się za liniami, czy też linie wyznacza? Czy wybieganie poza linię (dziecięce kolorowanki – Miłobędzka, Sendecki, Mueller, Bielicki, Stasiewicz) nie staje się świadomym gestem oporu, tłamszonym w każdej praktyce edukacyjnej (pewna ręka tworzy piękny krój pisma, ta chaotyczna – bazgroły)? A w takim razie: czy złamanie linii jest błędem, czy raczej kontestacją systemu? Wychodzić przed szereg. Pisać na złamanie karku. Czy to nie była jedna z wielkich fantazji literatury nowoczesnej, takie ostateczne ciało-pisanie, linea negra wiersza?</p>
<p>W tej części zamiast w macierzyńskość i matrylinearność (a dałoby się prześledzić te różne pęknięte i zerwanie linie kobiecości, figur zmuszonych często wbrew sobie do następstwa, piastowania, troski, do przekazywania dalej życia, a więc zachowania „ciągłości”: babek, matek, córek), chciałbym pójść w kontur wiersza, w to, jak zostaje rozegrany plastycznie. A mamy i ściągnięty, autotematyczny wiersz Joanny Balas, tak ściśnięty, że aż czasownik „liniejemy” rozpadł mu się na dwa wersy (linieć to etymologicznie: słabnąć, cienieć; jaka więc jest linia słabnącego wiersza?), i ten bardziej sytuacyjny – Izabeli Poniatowskiej, korzystający z napięć między jednym zestrojem w wersie („na smutki”, „krowa”) a rozciągającym się zarysem sytuacji lirycznej. Nie chodzi o to, że są to wielkie teksty, coś na miarę „Traktatu poetyckiego”. Każdy z nich prezentuje po prostu zupełnie odmienne podejście do podwójnej delimitacji, coś, co dla rasowego wersologa byłoby przyjemnością samą w sobie – możliwość obserwacji rozwiązań, jakie w mowie (pozornie już) wiązanej odziedziczyliśmy po XX-wiecznych technikach pisania i awangardowych eksperymentach z nimi.</p>
<p>Ale załóżmy, że w większości czytelnicy nigdy nie czytali „Mickiewicza i wersyfikacji narodowej” ani prac Stefanii Skwarczyńskiej czy Lucylli Pszczołowskiej, więc zostaje im wierzyć na słowo. Że dzieje się coś ciekawego między „rozpoczyna się biesiadowanie/ krzesła szurają po podłodze/ leje się zimna gęsta wódka” Michała Dziedzica (wers odpowiada jednostce zdania pojedynczego lub z osobna grupie podmiotu/grupie orzeczenia, zachęca do opowieści, od razu przybiera storytellingową maskę gawędy przy stole, a grzebiąc w lodach/babcię – katachrezą nieustannie łamiemy decorum) a „miednica. nad dziewczynka. / łowi łyse ryby. woda kapie./ po bosych. płytkach. emalii” Anny Marii Wierzchuckiej (wymuszone podziały i jukstapozycje odpowiadające kolejnym kropkom/kroplom, tak jakby naddany kompulsywnie podział wymagał dopiero przezwyciężenia na wyższym poziomie łańcucha bytów). Albo że w „Praniu prochu” Elizy Gardowskiej „linia wiersza” ulega „efektowi jojo” – rozdęciu i skurczeniu, że się rozpycha od wewnątrz, przejada do rozpuku, do ulania (z kubka, z formy), a potem z tego rozszczelnienia rodzą się w tekście cieki (strumienie, kanały); albo że „kończysz czytać wiersz i od teraz po ostatniej linii czytasz inaczej pierwszą”, jak chce idealnie skrojona sytuacja liryczna. Czy z tym efektem wypada zderzyć „matkę poszczącą/ matkę sucharek”, której „blizna (sinokoperkowy róż)/ po cesarce zarasta łuską” u Wierzchuckiej? Więc znowu ten rodzaj napięcia cielesnego, wzmożona somatyczność wiersza, która jego przebieg (porządek delimitacyjny) zestawia z organizmem, najczęściej kobiecym (nie tylko płynności, ale też radykalne cięcia, ślady po bliznach, nieustanna praca przerzutni, próby ucieczki poza formę wierszową, „kiedy ciało/  wybiera odruch”, jak pisze Balas). Ale mamy też prozę, dla mnie cokolwiek komiczną już w tytule (ale czy celowo skampowaną – nie wiem), bo „aloha” i „Grace” (imię bohaterki?) to jakby słowa z tego samego porządku metafizycznego: dziękczynienia, łaski, agape, nawet jeśli jedno ma rodowód hawajski, a drugie łaciński. I tak jak u Wierzchuckiej coś się wyłania z kokonu, próbuje opuścić stadium larwalne, a może inaczej: coś opłakuje żałobę po pustym już kokonie, tak w zwidzianych metamorfozach (czy to efekt narkozy?), w których nakłada się kilka porządków (ten operacyjny i ten plażowo – jeden sterylny, drugi morsko-lesisty i z pnączami wprost z horroru klasy B) żegnamy jakąś formę bohaterki, być może ostatecznie. Cały czas zataczamy „cyrk(l)owe ewolucje” (to z wiersza Weroniki Stępkowskiej), próbując wierszem okiełznać bezforemność czasu (wskazówki zegara, wektory ruchu) i nieforemność ciał.</p>

				<aside>
					<details class="bio">
						<summary><span>Jakub Skurtys</span></summary>
						Jakub Skurtys – dr, krytyk i historyk literatury, adiunkt na UWr, autor czterech książek o najnowszej poezji oraz kilku wyborów wierszy. Kontakt: jakub.skurtys2@uwr.edu.pl
					</details>
				</aside>
			</main>
			<section style="position: relative">
				<h2 style="text-align: center">Wygibasy</h2>

				<p>„Linie/jemy formą” napisała Balas i się zgadzam, zarówno z linieniem, jak i z linii jedzeniem – przez formę w oko czytelnika lub w ucho – a później hopefully do serca i będzie happyend, przyjemny romans z literaturą. Zrzuceniem schematów i wyjściem poza oczywistości może być zabawa formalna, i dla pisarza, i dla krytyka. Wszyscy walczymy przecież o oryginalność, a to walka nie łatwa, zwłaszcza w gąszczu tekstów, które aż proszą się o wyznaczenie prostych łączących A i B w spójną, lekkostrawną narrację. Stąd zwrot mój i Jakuba w stronę geometrii trochę mniej oczywistej, która pozwala proste powyginać, zaczepiając o inne konteksty, frazy i języki (sympatii do smaku angielszczyzny nie udało mi się chyba ukryć). W tych zdiagnozowanych przez Jakuba napięciach międzywersowych (i międzywierszowych) rozgrywa się igranie z żałobą (grzebanie babci u Dziedzica), tounge twister na czas („najazd, kolonizacja? koloryzacja/ pasm górskich na przednówku? gra/ w klasy? klasyfikacja” Stępkowskiej), rozstrzelanka wyrazowa w rytmie jojo Gardowskiej. U Wierzchuckiej zaś kontrastuje linia przerywana (intensywnie kropkowana) z ciągiem przyczynowo-skutkowym matczyno-larwalnym, punkty versus pasma, u Poniatowskiej Olivia Coleman kontra Conan O’Brien (a tak naprawdę przyjaciółka-podmiotka szukająca słuchaczki). „Aloha, Grace” Murasickiej to z kolei opowieść pod tytułem tańcowało życie ze śmiercią, niezbyt efektownie (zgadzam się z nadzieją na świadome skampowanie wyrażoną przez Jakuba). Wszyscy silą się na wygibasy prosto z yoga retreat, a komu się udało osiągnąć nirwanę – to już państwo ocenicie sami. U nas toczy się gra w (z)łamanie fraz i interpretacji [transmisja na żywo, przyjmujemy zakłady].</p>

				<aside>
					<details class="bio">
						<summary><span>Zuzanna Stasiak</span></summary>
						Zuzanna Stasiak - studentka filologii polskiej na UAM, przewodnicząca Koła Literatury Nowej, krytyczka w pierwszym numerze "POZa Linią", czasem (rzadko) pisząca też wiersze. Ma za sobą występ oraz współtworzenie zina w ramach poznańskiej Slamki. Współorganizatorka piątej edycji Studenckiej Nagrody Literackiej Z BUTA. Kręci się w tańcu i słowach.
					</details>
				</aside>
			</section>
			<nav class="bottom" style="display: flex; justify-content: space-around; align-items: center; margin-bottom: 1rem; font-size: 2rem; margin-top: 2rem">
					<a id="goprev" href="/1/2/sieci-zasilaj%C4%85ce/" style="text-decoration: none">◁</a>

				<div style="display: flex; gap: 1ch; margin: 0">
					<a style="font-size: 1rem; text-align: right" href="/1/">Wydanie 1 „Geometrie”</a>
					<a style="font-size: 1rem; text-align: left" href="/1/3/">PROSTE = (Z)ŁAMANE</a>
				</div>

					<a id="gonext" href="/1/3/raport-cz%C4%85stkowy/" style="text-decoration: none">▷</a>
			</nav>
		</div>
		<footer style="display: flex; justify-content: space-between; align-items: center; margin-top: 1rem; padding-top: 0.5rem">
	<nav style="display: flex; flex-direction: row; gap: 1ch; align-items: center; flex-wrap: wrap; margin-right: 1ch;">
		<a style="font-size: 1.2em" href="/">Strona Główna</a>
		<a style="font-size: 1.2em" href="/o-nas/">O Nas</a>
		<a style="font-size: 1.2em" href="/kontakt/">Kontakt</a>
	</nav>
	<div style="display: flex; gap: 1ch">
		<a href="https://www.facebook.com/czasopismo.pozalinia/" target="_blank">
			<picture>
				<source srcset="https://img.icons8.com/?size=100&id=435&format=png&color=15ad93" media="(prefers-color-scheme: dark)">
				<img src="https://img.icons8.com/?size=100&id=435&format=png&color=006edc" style="height: 2em">
			</picture>
		</a>
		<a href="https://www.instagram.com/pozalinia/" target="_blank">
			<picture>
				<source srcset="https://img.icons8.com/?size=100&id=32292&format=png&color=15ad93" media="(prefers-color-scheme: dark)">
				<img src="https://img.icons8.com/?size=100&id=32292&format=png&color=006edc" style="height: 2em">
			</picture>
		</a>
		<a href="/releases.rss" target="_blank">
			<picture>
				<source srcset="https://img.icons8.com/?size=100&id=478&format=png&color=15ad93" media="(prefers-color-scheme: dark)">
				<img src="https://img.icons8.com/?size=100&id=478&format=png&color=006edc" style="height: 2em">
			</picture>
		</a>
	</div>
</footer>

		<script>
			document.addEventListener('keyup', (e) => {
				switch (e.key) {
				case 'ArrowLeft':  document.getElementById('goprev')?.click(); e.preventDefault(); return false;
				case 'ArrowRight': document.getElementById('gonext')?.click(); e.preventDefault(); return false;
				}
			});
		</script>
	</body>
</html>
