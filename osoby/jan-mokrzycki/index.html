<!DOCTYPE html>
<html lang="pl">
	<head>
		<meta charset="utf-8">
		<meta name="viewport" content="width=device-width, initial-scale=1">
		<title>Jan Mokrzycki Wydania  „Jan Mokrzycki” | POZa Linią</title>
		<link rel="stylesheet" href="/common.css">
	</head>
	<body>
		<header style="text-align: center; font-size: 3em; font-weight: bold">
			<a href="/">POZa Linią</a>
		</header>

		<section style="margin: auto; max-width: 80ch">
			<h2>Opublikowane teksty od Jan Mokrzycki</h2>
			Jan Mokrzycki – (ur. 1998) – poeta, slamer. Student sztuki pisania na UAM. Nominowany do XXX Ogólnopolskiego Konkursu Poetyckiego im. Jacka Bierezina, Zwycięzca XIX Turnieju Jednego Wiersza o Czekan Jacka Bierezina. Do tej pory jego teksty ukazywały się w antologiach slamerskich, „Dwutygodniku”, „Składce”, „Tlenie literackim” oraz zinach „I bite back” i „brokat”. Człowiek typu fototropicznego, cokolwiek to znaczy.

				<h3>Kiedy zaczyna się sjesta, postanawiamy zjechać</h3>
				<p><span style="display:inline-block;width:8ch"></span><em>Fellipo Bentivegnie</em></p>
<p>Widzę go w jaskini, skulonego; w półmroku<br>
rzeźbi skałę, pomnaża. Widzę go</p>
<p>w chatce, otoczonego miastem;<br>
światło wpada przez okno na okna,</p>
<p>na rybę, która pożera i niesie narybek<br>
by go wypuścić na wybrzeże, skapitalizować.</p>
<p>Tu, w Sciacci, jest kim władać; nowi każdego dnia<br>
dołączają  - w kamieniu i w drzewie, w ścianie i w skale -<br>
szlachcice, magnaci, żony, zielarki, lichwiarze i kupcy,<br>
dzieciaki, wapienne grymasy, trójgłowi poddani<br>
pączkujący, wyrastający zewsząd; przeciągnięci</p>
<p>rudą ochrą, która zostaje na moich opuszkach; pytam<br>
kim jest ten, który was opuścił?</p>


<!-- TODO: Change group_id, release_id to names in UI -->
				<p style="font-style: italic">Tekst opublikowany w <a href="/1">wydaniu 1</a> w ramach <a href="/1/4">grupy 4</a>
				<h3>Kiedy do niego wjeżdżamy, miasto pokrywa chmura;</h3>
				<p>z dołu jest niewidoczne. Światło latarń, rozproszone<br>
kule; opar, który płynie ulicami. Nikogo tu nie ma,<br>
dopiero kiedy wchodzimy do kościoła wita nas</p>
<p>energiczna włoszka. W swoim języku opowiada miejsce;<br>
wplata very bjutiful cyk cyk cyk, jej dłonie imitują<br>
naciskanie migawki. Ulegamy. Tablice pamiątkowe,<br>
groby obcych żołnierzy - żarty pleśnią, tani barok.</p>
<p>Po wyjściu w mgłę usuwam z telefonu zdjęcia.<br>
Marzną mi palce, gdy znika ołtarz i nowoczesne witraże<br>
z mężczyznami trzymającymi karabiny, znika przewodniczka;</p>
<p>przypadkiem usuwam też ulice, kocie łby i szyldy restauracji;<br>
jest nam coraz zimniej, kurtki pokrywa wilgoć,<br>
biel nachodzi pasmami, falą;<br>
nie<span style="display:inline-block;width:3ch;"></span>ma<span style="display:inline-block;width:6ch;"></span>gdzie  			</p>


<!-- TODO: Change group_id, release_id to names in UI -->
				<p style="font-style: italic">Tekst opublikowany w <a href="/1">wydaniu 1</a> w ramach <a href="/1/4">grupy 4</a>
				<h3>Kiedy schodzimy ku wodzie, spod moich stop uciekają jaszczurki</h3>
				<p>Żeby dojść do źródeł trzeba przekroczyć rzekę; niosę<br>
telefony w torbie, tanie klapki w mule. To już trzecie<br>
zanurzenie: w gorącym stawie, w siarkowodorze.</p>
<p>Jest tu na tyle paro, że wyrasta dzika kalia; miejscowi wystawiają brzuchy.<br>
Ich przodków zabalsamowano w podziemiach, wiszą pod ścianami<br>
na wiecznej wystawce: 10 euro za praktyki z trwogi.</p>
<p>U mnie pierwszy w sezonie krótki rękaw, trochę na wyrost;<br>
wyszukuję plamy ze słońca, unikam zacienionych uliczek.<br>
Sprawdzasz w soczewce google przydrożny kwiat, kiedy kupuję płonące<br>
ceramiczne serce.</p>


<!-- TODO: Change group_id, release_id to names in UI -->
				<p style="font-style: italic">Tekst opublikowany w <a href="/1">wydaniu 1</a> w ramach <a href="/1/4">grupy 4</a>
		</section>
	</body>
</html>

