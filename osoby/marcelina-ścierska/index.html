<!DOCTYPE html>
<html lang="pl">
	<head>
		<meta charset="utf-8">
		<meta name="viewport" content="width=device-width, initial-scale=1">
		<title>Marcelina Ścierska Wydania  „Marcelina Ścierska” | POZa Linią</title>
		<link rel="stylesheet" href="/common.css">
	</head>
	<body>
		<header style="text-align: center; font-size: 3em; font-weight: bold">
			<a href="/">POZa Linią</a>
		</header>

		<section style="margin: auto; max-width: 80ch">
			<h2>Opublikowane teksty od Marcelina Ścierska</h2>
			Marcelina Ścierska – urodzona w 2002 roku, poetka. Na co dzień studiuje sztukę pisania i psychologię na Uniwersytecie Śląskim, a czas wolny wypełnia sobie side-questami. W swojej twórczości porusza tematy śląskiej tożsamości we współczesnym świecie, dziewczyńskości oraz zdrowia psychicznego. Obecnie pracuje nad tomikiem poetyckim.

				<h3>do środka (komunikacji miejskiej)</h3>
				<p>do pracy, do szkoły, do domu, na siłownię<br>
na zakupy, <em>rendez-vous</em> i do przychodni<br>
nieformalna grupa społeczna podróżuje</p>
<p>wkłada bilety do maszyn kasownikowych, czyta bestsellery i artykuły naukowe, przepycha się pod łokciami ludzkich mas, chwyta poręczy przed kolejnym zakrętem, układa berety przeglądając się w szybie, podpiera się laską albo dynda nogami, śledzi wzrokiem kolejne nazwy przystanków</p>
<p>bywam dziewczyną w trolejbusie, czasami</p>
<p>w środku mieści się cały wszechświat, materia i pola fizyczne, nie całkiem rozumiem, co badają nauki kosmiczne, ale czuję, że to jest właśnie to: czarne dziury, które wsysają odłożone na bok parasolki, fiu-bździu w kształcie wielkiej niedźwiedzicy na zabłoconej posadzce, ciała niebieskie, które pojawiają się i ciała niebieskie, które znikają, ale przez krótki moment pomiędzy ktoś może powiedzieć coś jak “hej, sorki, masz szminkę na zębie”, a ja na to “dzięki”</p>
<p>potem hop ze schodka wychodzę w miejski tłum</p>


<!-- TODO: Change group_id, release_id to names in UI -->
				<p style="font-style: italic">Tekst opublikowany w <a href="/1">wydaniu 1</a> w ramach <a href="/1/2">grupy 2</a>
		</section>
	</body>
</html>

