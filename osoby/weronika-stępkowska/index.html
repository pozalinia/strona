<!DOCTYPE html>
<html lang="pl">
	<head>
		<meta charset="utf-8">
		<meta name="viewport" content="width=device-width, initial-scale=1">
		<title>Weronika Stępkowska Wydania  „Weronika Stępkowska” | POZa Linią</title>
		<link rel="stylesheet" href="/common.css">
	</head>
	<body>
		<header style="text-align: center; font-size: 3em; font-weight: bold">
			<a href="/">POZa Linią</a>
		</header>

		<section style="margin: auto; max-width: 80ch">
			<h2>Opublikowane teksty od Weronika Stępkowska</h2>
			Weronika Stępkowska - urodzona w 1978 r. w Łodzi. Studiowała fizykę i kulturoznawstwo na Uniwersytecie Łódzkim. Publikowała wiersze w pismach literackich i antologiach; eseje lub recenzje – w „Arteriach”, „Śląskiej Strefie Gender” i „Sofie” (a niebawem także w „Afroncie” i „Tyglu Kultury”). Laureatka konkursów poetyckich. Nominowana do nagrody głównej w konkursach na tomik wierszy: im. Kazimierza Ratonia (2023) i Fundacji Duży Format (2018). Autorka tomu „Algorytmy i Olgorytmy szaleństwa” (Nowa Ruda, 2023). Prowadzi – głównie krytycznopoetycką – stronę na fejsbuku „Weronicowanie Poezji”.

				<h3>studium budzika</h3>
				<p>grywam w bierki z czasem.<br>
stąd wiem, że jest taka godzina,<br>
której się nie da poruszyć.<br>
wybita rytmem podrygującej<br>
wskazówki, to moneta o zaciętym<br>
nominale. wydajemy<br>
się jej niezrównoważeni, zagonieni<br>
w ślepy róg</p>
<p>cyrk(l)owych ewolucji. zataczamy<br>
się kołem, wstawieni<br>
do mechanizmu, którego kwarkami<br>
są werki. a ona zdecydowała: tu<br>
leje czasoprzestrzenne światło<br>
sączone z kieliszków dla syjamskich<br>
światów. kąt wklęsły<br>
i wypukły: pierwsza dwadzieścia siedem.</p>


<!-- TODO: Change group_id, release_id to names in UI -->
				<p style="font-style: italic">Tekst opublikowany w <a href="/1">wydaniu 1</a> w ramach <a href="/1/3">grupy 3</a>
				<h3>klepsydra</h3>
				<p>w którym momencie rozpoczyna się Inko-gnicie?<br>
najazd, kolonizacja? koloryzacja<br>
pasm górskich na przednówku? gra<br>
w klasy? klasyfikacja</p>
<p>możliwych wycofań, jakby w każdym<br>
nie tkwiła krztusząca się powietrzem<br>
zasada – arche-<br>
nietypowość?</p>
<p>czy będę cudzozimna, czy wolę<br>
przepaść, gdzie ściany<br>
i ścinki wrastają w ciało; czy da się żyć, cedząc<br>
się przez cito – ?</p>


<!-- TODO: Change group_id, release_id to names in UI -->
				<p style="font-style: italic">Tekst opublikowany w <a href="/1">wydaniu 1</a> w ramach <a href="/1/3">grupy 3</a>
				<h3>a nagram!</h3>
				<p>gryzienie spierzchniętych warg,<br>
bo nie masz siły podnieść<br>
czterech liter i przepisać<br>
ich w kuchni w smaczny metagram:<br>
duma. że jednak się zwlokłam<br>
przyrządzać zwłoki, jak, nie przymie-<br>
rając, rosyjski parlament. nie zjadam<br>
niektórych liter, uważam, że są<br>
niestrawne: jak trema, jak termit.<br>
a jednak zjada<br>
mnie terma, w której pulsuje<br>
nasze życie, ciasno opakowane w plastik,<br>
jak epka z didżejskim setem,<br>
zacinające się w kółko.</p>


<!-- TODO: Change group_id, release_id to names in UI -->
				<p style="font-style: italic">Tekst opublikowany w <a href="/1">wydaniu 1</a> w ramach <a href="/1/3">grupy 3</a>
		</section>
	</body>
</html>

