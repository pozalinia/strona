<!DOCTYPE html>
<html lang="pl">
	<head>
		<meta charset="utf-8">
		<meta name="viewport" content="width=device-width, initial-scale=1">
		<title>Bianka Rolando Wydania  „Bianka Rolando” | POZa Linią</title>
		<link rel="stylesheet" href="/common.css">
	</head>
	<body>
		<header style="text-align: center; font-size: 3em; font-weight: bold">
			<a href="/">POZa Linią</a>
		</header>

		<section style="margin: auto; max-width: 80ch">
			<h2>Opublikowane teksty od Bianka Rolando</h2>
			Bianka Rolando – Urodziła się w 1979 roku w Warszawie, poetka, artystka, wykładowczyni. Stale współpracuje z Galerią Foksal w Warszawie. Jest autorką książek: „Absyda” (2024). „Abrasz” (2022), „Ostańce” (2020), „Stelle” (2018), „Pascha” (2016), „Łęgi” (2015), „Podpłomyki” (2012), „Modrzewiowe korony” (2010), „Biała książka” (2009), „Rozmówki włoskie” (2007).

				<h3>Oceany</h3>
				<p>Na dziecinnej harmonijce małej fali zagra dziś ocean<br>
Zobacz, jak wspina się na drabinkę przeciwpożarową<br>
tak dzielnie wschodzi ciałem po kolejnych szczeblach<br>
kręgosłupa dzikiej ryby (wybrał ją sobie z własnego dna)<br>
Uwolnił szum jak lichą tratwę (bawi się sznurami brzegu)<br>
i w pomarszczonej mapie dłoni wywróżył ci podobieństwa<br>
powtarza je ciszej, łagodniej, tak przypomina sobie wszystko</p>


<!-- TODO: Change group_id, release_id to names in UI -->
				<p style="font-style: italic">Tekst opublikowany w <a href="/1">wydaniu 1</a> w ramach <a href="/1/4">grupy 4</a>
				<h3>perfekcyjna burza</h3>
				<p>Róż jutrzenki błyszczy pozorami, zerwana tapeta to tylko kwestia kilku ruchów, dalej<br>
w pochyleniu drzew, jest i wiatr, ash, ash i bash! Niech bęben, niech kociołek!<br>
Łychą głodu trzaskaj w dno, może obudzi płomień, twoja ślepa orkiestra z korzeni<br>
w ciemności rozbłyska łącznością, zaczyna radosne huczenie, spiętrzenie, strojenie<br>
bo ciepłe zaklęcie gotowe bulgocze w objęciach miedzianej trąbki, która odpuszcza<br>
swojej formy umowne granice, ulega, chce być w tym wirze, nie w jego ograniczeniu<br>
A potem jest miłość, i ja to mówię? Kto by się spodziewał deszczu co z-burzy koniec</p>


<!-- TODO: Change group_id, release_id to names in UI -->
				<p style="font-style: italic">Tekst opublikowany w <a href="/1">wydaniu 1</a> w ramach <a href="/1/4">grupy 4</a>
				<h3>piosenka jamajskiego pracownika na promie</h3>
				<p>Dziś srebrzyście się rozchodzi światło, znowu pałace!<br>
No, ale wielu wybrało łańcuchy, część z nich pracuje<br>
w porcie, większość jednak w wysokich budynkach<br>
i nie mają pojęcia o tym pojęcia, co ciągną od dawna<br>
Przychodzą tu czasem głośno żebrząc czyjejś uwagi<br>
opowiadając o zyskach, są tacy zapalczywi w gniewie<br>
A jeden z nich pogardliwie patrząc na mnie zapytał<br>
co tak mnie cieszy, gdy patrzę na brudnej wody ruch<br>
Uśmiechnąłem się cichutko, bo wiedziałem przecież<br>
nie zrozumie mojej odpowiedzi i dokąd ona zmierza<br>
Wyszeptałem bardzo powoli, żeby się tym chwilę zajął<br>
„Mój uśmiech to dwanaście kamizelek ratunkowych<br>
dla dzieci, naprawdę nie umiem to panu wytłumaczyć<br>
bez wiersza, który pozwala im śpiewać w kołnierzach fal”</p>


<!-- TODO: Change group_id, release_id to names in UI -->
				<p style="font-style: italic">Tekst opublikowany w <a href="/1">wydaniu 1</a> w ramach <a href="/1/4">grupy 4</a>
		</section>
	</body>
</html>

